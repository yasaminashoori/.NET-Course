# Random Number

خب بریم اولین بخشی که از کتاب بالا خوندم رو بگم بهتون.

امشب می‌خوام براتون درمورد Randomness صحبت کنم.

و یه تمرین جالب هم تو برنامه‌نویسی ازش ببینیم که تمرین هم کرده باشیم.

اسمش نباید باعث بشه فکر کنیم بحث‌مون خیلی پیچیده‌اس، به ساده‌ترین شکل ممکن فقط قراره درمورد تصادفی و نه چندان تصادفی بودن پدیده‌ها صحبت کنیم.
نظرتون درمورد این کلمه‌ها چیه:
شانس، عدم قطعیت، تصادف‌.
تو بازی‌ها داور برای اینکه تصمیم بگیره کدوم تیم بازی رو با ضربه به توپ آغاز کنه یه سکه رو به هوا پرتاب می‌کنه و بعد که سکه روی دستش فرود میاد می‌بینه که شیر اومده یا خط.
یا تو بازی پوکر با تاس و تو بازی لوتو حرکت شدید هوا یه دسته توپ پینگ پنگ رو بیرون می‌ریزه که شماره هایی دارن و در یه نقطه زمانی یکی از توپ‌ها رو می‌بلعه و شماره اش‌ثبت میشه.
ما خیلی ساده نتیجه رو قبول می‌کنیم چون نمی‌تونیم پیش‌بینی کنیم که واقعا چی میشه!

بعضی ها که دقیق تر هستن ممکنه بگن خب یه طرف سکه یا تاس سنگین تر بوده.
این اشیاء طیف قابل قبولی از اعداد تصادفی به ما ارائه می‌دن: درمورد سکه ۰,۱ و تاس ۱ تا ۶ و توپ های لاتاری ۱ تا ۴۵
اعداد تصادفی خیلی مهم هستن تو حیطه‌های دیگه این اعداد ابزارهای معامله بدون جانشین هستن مثلا رمزیابی، شماره‌های تصادفی (اعداد اول با انتخاب تصادفی) برای رمزگشایی داده‌ها هستن. تو مهندسی یا اقتصاد هم برای شبیه‌سازی استفاده میشه.
اینطوری که به جای اینکه محاسبه خیلی دقیق از جریان نقل و انتقالات در سطح یک شهر داشته باشیم به کمک تئوری احتمالات وضع ترافیک رو با شبیه‌ساز ها می‌سنجیم.
یا اصلا مدل کامپیوتری اش رو بگیم‌، می‌تونیم یه برنامه بنویسیم که یه چراغ راهنمایی با انتخاب یه شماره تصادفی بین ۱۶ و ۳۲ نزدیک شدن کامیون از سمت چپ، فرد بودن عدد تصادفی و غیره سبز بشه و شبیه‌سازی هزاران بار کار می‌کنه و یه اپراتور هم می‌ذاریم که اتفاقات رو ثبت کنه. اما واقعا وقایع تصادفی رخ میده؟ آیا عبور و مرور سبب بسته شدن راه ها میشه؟
به این روش ها می‌گیم شبیه‌سازی های مونته کارلو
حتی ریاضیات که از همه علوم دقیق تر هست هم با این روش مونته‌ کارلو حجم اشکال پیچیده رو بدست میاره.

می‌رسیم به قسمت جذاب ماجرا:

تولید عدد تصادفی بسیار ناکارآمد هست و در بهترین حالت فقط حدود یک عدد تصادفی در ثانیه می‌توان ایجاد کرد.

پس: برای شبیه‌سازی های با کیفیت بالا میلیون ها و حتی میلیاردها عدد تصادفی مورد نیاز هست ولی چطور؟
این از عهده انسان خارج هست.
راه حل: پس منطقی هست که از کامپیوتر‌ها برای تولید اعداد تصادفی استفاده کنیم.

و تولید عدد رندوم تو کامپیوتر خودش یه ماجرای دیگه‌اس! اینجاس که بحث جالب میشه.😍🔥🔥🔥

کامپیوتر‌ها می‌تونن تنها در کسری از ثانیه اعداد بسیار بزرگی تولید کنند.
ولی نکته: معلوم شده که یکی از مزایای بزرگ کامپیوترهای الکترونیکی توانایی چندین بار اجرای بدون فکر دستوراتی هست که به اون داده شده - موقع ایجاد رشته ای از اعداد تصادفی به یک عیب براش تبدیل میشه!

چون کامپیوتر‌ها با شروع از هر عددی همیشه عدد بعدی رو براساس ارزش عددی رقم قبلی حساب می‌کنن! یعنی در یک توالی از اعداد که به طور تصادفی از سوی کامپیوتر انتخاب شده الگوهایی ظاهر میشه و اعداد میتونن در واقع پیش‌بینی‌ بشه پس کاملا تصادفی نمیشه چون درصورتی به پدیده‌ای می‌گیم تصادفی که نتونیم نتیجه رو حدس بزنیم و با دقت خوبی پیش‌بینی کنیم ممکنه چی بشه.
فرمول مورد استفاده برای ایجاد اعداد تصادفی و الگوی مربوط به آن هر دو می‌تونن پیچیده باشند، اما به هر حال الگویی وجود داره.
پس اعدادی که کامپیوتر انتخاب کرده رو شبه تصادفی می‌گیم یا Pseudo Random.
ترفندی که در کامپیوتر برای تولید اعداد شبه تصادفی هست شامل استفاده از یک رقم آغازین تصادفی میشه که به اون دانه، بذر Seed گفته میشه، وقتی دانه انتخاب میشه برنامه در مسیری اجباری اما طوری که حجم پیشرفتش برای کاربر قابل سنجش نباشه پیش می‌ره و ممکن هست شکل محاسبه عدد تصادفی اینطوری باشه:
ریشه سوم عدد قبلی رو بگیر و نتیجه رو بر ۱۶۳ تقسیم کن و بعد ارقام ۷, ۱۲ و ۲۰ ام بعد اعشار رو بگیر.
با این عدد تصادفی سه رقمی عدد شبه تصادفی بعدی رو میشه محاسبه کرد‌‌.
ولی چون این مثال فقط سه رقم داره بیشتر از هزار عدد شبه تصادفی مختلف رو نمیشه تولید کرد وقتی کامپیوتر با عددی سه رقمی برخورد می‌کنه که قبلاً استفاده شده برنامه از اونجا به بعد با رشته ای تکراری از اعداد پیش می‌ره.
پس هرکار کنیم به طور اجتناب ناپذیری چرخه های همسان تولید میشه و شروع اون ها رو میشه با ایجاد اعداد شبه تصادفی ۱۵ رقمی و ۲۰ رقمی یا بیشتر به تاخیر انداخت اما در نهایت حتی طولانی ترین عدد شبه تصادفی هم به یک چرخه ختم میشه.

عدد شبه تصادفی هرچقدر بزرگ یا کوچیک باشه از نظر تجربی سیگنالی که مراحل کار رو شروع می‌کنه از بیرون کامیپوتر وارد میشه در غیر این صورت مراحل با یک عدد اولیه شروع می‌شد و همه توالی هایی که با این برنامه تولید میشد همسان بودن.

خیلی چیزها می‌تونن سیگنال آغازگر باشه:
اگه روی کلمه اینتر روی کیبرد کلیک کنه یا حرکت غیرقابل پیش‌بینی ماوس با دست کاربر.
اما بالاخره هرچقدر هم فرایند ماهرانه تنظیم بشه و سعی کنیم گولش بزنیم در نهایت عددی که توسط کامپیوتر به طور تصادفی انتخاب شده از نوع شبه تصادفی هست.

بعضی نهادها تصمیم گرفتن نه فقط رقم آغازگر بلکه همه اعداد رو در بیرون از کامپیوتر تولید کنن، رشته های تصادفی حاصل از اعداد تصادفی از طریق شبکه جهانی فیلم در اختیار علاقمندان قرار می‌گیره و منابع این اعداد تصادفی پدیده های طبیعی کره زمین هستن!
ترق ترق کردن حرارتی ترانزیستور
فروپاشی اجسام رادیواکتیو
صدای لامپ های لاوا
صداهای کیهانی
همه کاملا تصادفی هستن بدون هیچ شکی و به کمک کنتورهای گایگر، دماسنج و مگافون اندازه‌گیری و ثبت میشه و اعداد تصادفی اصیل ایجاد میشه‌.
